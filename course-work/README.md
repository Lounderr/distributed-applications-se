# Курсова работа

1. Условие  
Да се създаде система на тема по избор, която да разполага с минимум 2 части: **уеб услуги (наричани back-end)** и **клиент (наричан front-end)**.  
    1. **Back-end**: Уеб услуги  
        Технологии за разработка на уеб услугите: RESTful, SOAP services, gRPC, GraphQL или OData.  
    2. **Front-end**: Интуитивен потребителски интерфейс за работа с уеб услугите.  
        Интерфейсът може да бъде както уеб сайт (.Net MVC проект, .Net Web Forms и т.н.), така и конзолно приложение (.Net Console Application) или мобилно приложение.

2. Задължителни изисквания за проекта  
И двете части трябва да могат да поддържат минимум CRUD (Create, Read, Update, Delete) операциите за всеки модел от базата.  
    1. Структурата на базата от данни трябва да спазва следните правила:  
        1. Минимум три свързани таблици (схемата е обвързана с тематиката на проекта ви).  
        2. Всяка таблица трябва да има минимум шест колони, от които поне четири да са с различни типове (int, double, long, DateTime и т.н.).  
        3. Всяка таблица трябва да съдържа поне едно задължително поле (първичният ключ не се зачита).  
        4. Всяка текстова колона (ако има такава) трябва да има ограничение за максималния брой символи в нея.  
    2. Структурата на уеб услугите и потребителския интерфейс трябва да спазва следните правила:  
        1. Достъпът до уеб услугите трябва да е защитен. Начинът на защита зависи от избраната технология (JWT token, Username & Password, Basic Token, сертификат и т.н.).  
        2. Достъпът до клиента също трябва да е защитен, като методът на защита може да варира според изискванията на проекта.  
        3. Полетата, които имат ограничения в базата, трябва да имат същите ограничения в уеб услугите и потребителския интерфейс. За валидация могат да се използват DataAnnotations, Fluent Validation или друга подходяща библиотека.  
        4. Всички услуги извличащи данните трябва да предоставят възможност за търсене поне по два критерия. Например:  
            * Търсене по име и фамилия.  
            * Търсене по дата на раждане и пол.  
            * Търсене по име и адрес.  
        5. Всяка услуга, извличаща списък с елементи, трябва да предлага и възможност за странициране и сортиране.  

3. Позволен технологичен стак  
    * **RESTful, SOAP services, gRPC, GraphQL или OData**  
    * **C# .NET, Java, PHP, Python, Ruby, JavaScript, TypeScript и др.**  

4. Допълнителна информация  
Всяко допълнение към разработката на приложението, което не е вписано като условие, ще бъде счетено като допълнителна точка в определянето на вашата оценка (например: качване на снимки, качване на видеа, качване на файлове, изработка на SPA (клиент, използващ уеб услугите), създаване на Unit тестове към приложението).  
Всеки проект трябва да бъде качен в **github.com** под форк на репозиторието на курса, в папка `course-work/implementations`. В тази папка трябва да бъде добавен и **README.md файл**, в който да са записани факултетният номер на студента, името на проекта, кратко описание на проекта и инструкции за инсталация и стартиране на проекта.  

5. Примерно точкуване  
1 - Създаване на базата данни и създаване на услуги.  
1 - Валидация на входящи данни и търсения по различни критерии.  
1 - Защита на уеб услугите и странициране и сортиране.  
1 - Интуитивен клиентски интерфейс и защита на достъпа до този интерфайс.  
Всяко допълнение представлява допълнителни точки (0.25).
